האווירה בטנדר הישן הייתה קודרת בני המשפחה ישבו דוממים, כאילו היו זרים איש לרעהו אביה ישב מלפנים, ליד הנהג מראהו היה קודר העצב והכאב ניכרו בכל תו מתווי פניו חרושי הקמטים שכמה מהם, דומה שהופיעו רק בימים האחרונים שרי ישבה מול אחיותיה, אסתר בת השתים עשרה וחצי ותמר בת האחת עשרה אסתר הניעה את רגליה קדימה ואחורה בעצבנות על פניה הייתה נסוכה הבעה של כעס מבטה היה מרוכז בנקודה כלשהי בחלל ושיניה ננעצו בשפתיה הקפוצות מדי פעם לכדו עיניה את מבטה של שרי וניכר בהן ריחוק, אותו ריחוק שהתקבע ביניהן עם השנים בשל ההעדפה הבלתי מסויגת לה זכתה שרי מאביה שרי הייתה הילדה החביבה על האב והוא לא הסתיר זאת לשלוש בנותיו העניק שמות מהתנך אך רק לשרה מצא שם חיבה קרוב לליבו, שרי תחת אצטלת הילדה הבכורה, היא זכתה ליחס מועדף אכלת? מידי יום היה שואל: איך היה בלימודים? את בטח הילדה הכי מבריקה שם! וכל זה כאין וכאפס לעומת ההתפעלות המוגזמת שלו, לטעמה של אסתר, מציוריה של שרי והנבואה האבסורדית ששרי תגיע לגדולות בעולם הציור היה קל יותר לשווק את אסתר להוליווד כתואמת מרילין מונרו מאשר להפוך את שרי לרמברנדט אך אסתר לא זכתה להכרה ביכולות המשחק שלה, שהיו הרבה יותר מרשימות, לדעתה, מציוריה המטופשים של שרי, שלא היה בהם דבר מלבד הרצון לגעת ברגשותיו של אביה, שגם היה היחיד שהתעניין בהם אך כשהגיעה הידיעה שעליהם לעזוב את הבית הגדול והמרווח באיספהן ולעבור למחסן נטוש בגינת אחד ממכריו של האב באותה העיר, הייתה זו שרי שנהגה בבגרות ובאומץ, בעוד אסתר הגיבה בבכי ילדותי שרי קיבלה את הבשורה בשלווה, חיבקה את אביה והרגיעה אותו באמרה ששום דבר לא יערער את המשפחה כל עוד כולם נמצאים יחד אחרי דבריה אלה, אביה שכח שגרים בבית עוד אנשים, ובהם אסתר, שהגירוש מביתם גרם להם מפח נפש שאינו יכול להימחק במילים יפות או בחיבוק תומך תגובתה של שרי הצדיקה מבחינתו את ההערצה שחש כלפיה בהשוואה להתנהגותה האצילה של שרי, אסתר נראתה נוקשה ובלתי מתחשבת היא אומנם הבינה את המצב וניסתה לגלות השתתפות במצוקתו של אביה, אך העובדה שקיבלה את הבשורה יום לפני העזיבה בעוד שרי ידעה עליה שבוע קודם, הגבירה את הטינה שחשה כלפיו הסברו של האב שעשה זאת למענה, כדי למנוע ממנה טלטלה רגשית – הכעיס אותה עוד יותר והתנהגותה כלפי אביה הפכה בוטה ומרושעת איש לא שפט אותה על כך כולם הניחו שהמכה שניחתה עליה היא שגרמה לה להקצין את התנהגותה שרי הניחה את זרועה על כתפי אחותה האחרת, תמר, כשאצבעותיה משחקות באחת משתי הקוקיות, שהיו מתולתלות ורכות בתגובה הרימה תמר לעברה עיניים שחורות עמוקות היא שמחה על הטיול המשפחתי שנפל עליה כך פתאום מבטה של שרי חלף שוב על פניה העצובות של אסתר והיא חשה חמלה כלפיה אסתר תזדקק להרבה תמיכה במקום החדש אליו הם נוסעים היא ניסתה שוב ללכוד את עיניה, אך אסתר הביטה החוצה, אל הכביש הטנדר עצר ליד בית מפואר ופניה של אסתר אורו פתאום היא קפצה מהטנדר ועמדה נטועה במקומה, עיניה פקוחות לרווחה המעבר אליו הכין אותה אביה לא נורא אחרי הכול היא פתחה בריצה מאושרת לעבר הבית, שפסקה באחת עם קריאתה של אימה די היה בשמיעת שמה מפי אימה, כדי שתביט הלאה מן הבית היפה לעבר מבנה כעור שניצב בעורפו, ותבין שזהו המשכן שחיכה להם: מחסן עלוב שאליו לעולם לא תביא אף אחד מחבריה הילדה שכל חייה הייתה מוקפת בחברים, מצאה עצמה על סיפה של בדידות גדולה מראהו של פנים המחסן היה קשה עוד יותר הכניסה שימשה מעין סלון, והוצבו בה מיטה ושולחן כחול דהוי, שרגליו שחוקות מאחריו ניצב קיר מחוספס ומבוקע, אפור מאבק פתח נמוך הוביל אל מטבח קטן ולצידו חדרן של הבנות, קיטון קטן מידות שבקושי הכיל את הארון הקטן אשר דלתו התלויה על ציר אחד, התעקשה להיפתח ולחסום את הכניסה לחדר בחיבור בין שני הקירות נפרשה יריעה של ניילון, אשר כיסה על שבר ענק שנפער לאורכו של הקיר אפילו שרי לא יכלה להסתיר את ההלם שחשה לנוכח המראה אסתר יצאה בהפגנתיות מהבית והתיישבה מתחת לעץ התות הגבוה, מוחה את דמעותיה חלומה להיות שחקנית הוליוודית נגדע ברגע אחד כיצד תוכל לדמיין את עצמה הולכת על השטיח האדום בתוך בית כה עלוב? כיצד תוכל להאמין לחלומותיה? כיצד תוכל לחלום בכלל? עד כה, כל מי שהביט בה ידע שהתברכה בכישרון גדול למשחק, אך עתה לא היה מי שיצפה בה עוד איש לא יאמין ביכולותיה של הילדה שגרה במשכן למשרתים, מאחורי ביתה של משפחה עשירה היא הרגישה מחוקה אימה התיישבה לידה, מניחה את ידה על כתפה ללא מילים אביה לא הבחין במה שעובר על בנותיו, והיציאה הנסערת של אסתר מהבית לא מנעה בעדו מלהמשיך ולהציג בפני שרי את החדר העלוב הוא פתח את החלון וחייך למראה השמש שרי עמדה בסמוך לו, מביטה בחיוכו ושותקת שתיקת מוות כל מה שביקשה בליבה היה שיצא מהחדר ויניח אותה לבדה עם אבלה לפתע, קולו נשבר המסכה שעטה על עצמו נסדקה מול פניה של שרי, שהיו קפוצים בהבעה של איפוק עתה הבינה סופית שאפילו אביה, עם כל כישוריו העסקיים, יתקשה להתרומם מהמקום הנמוך אליו התדרדר שרי התיישבה על המיטה, שהשמיעה צלילי חריקה צורמים לא נותר בה כוח לעודד את אביה לפני שלשה ימים, כשהבין שאביו לא יחזור בו מדרישתו שיפנו את ביתם היפה, שב ושוחח על כך עם שרי, והסביר לא את טיב הסכסוך שבעטיו יהיה עליהם לעבור לדירה קטנה, שונה בתכלית מהבית אליו הורגלו הוא זכה לעידודה, אך גם היא לא שערה שאין מדובר בדירה אלא במחסן שלא היה ראוי למגורים שרי חשה צריבה עולה מתוך גרונה ומאיימת לפרוץ החוצה ריחו של הטחב הגביר את תחושת הבחילה במהירות ניגשה לחלון הפתוח ונשמה אוויר מלוא ריאותיה, אך דומה שהדבר רק הגביר את הקבס שעלה בה ארוחת הבוקר נפלטה מפיה אל רחבת הדשא רק כשניגבה את פיה הבחינה בנער שישב בבית הסמוך, מתבונן בה דרך חלון גדול פתוח לרווחה היא הביטה בו, נבוכה מכך שנאלץ לצפות במחזה המביש עודה טרודה במבוכתה, נשמעו צעקותיה של אסתר שנכנסה חזרה לחדר, טורקת את דלת הארון שעמדה בדרכה: איך אפשר שנגור פה שלושתנו אין פה מקום אני עוד אמות פה בחדר צעקותיה החזירו אל החדר את אביה, ופניו כפני ילד שנתפס בקלקלתו שרי סגרה את תריס העץ כדי שהצעקות יעומעמו מעט, תוך שהיא מגניבה מבט נוסף לעבר הנער שעדיין הביט בסקרנות בדיירים החדשים המתגוררים במחסן, צורחים ומקיאים דרך החלונות על הגינה המטופחת האב ניגש לאסתר ושלח אליה ידיים המבקשות לנחם במגען אך אסתר לא התרצתה, היא הוסיפה לצעוק ולסלק את ידיו של אביה הוא עמד בקושי, רגליו רועדות, כאילו עוד רגע לא תשאנה את עומס גופו, ומייד התמוטט על המיטה כשק תפודים אסתר הפנימה מייד את שינוי התפקידים, ומיהרה להטיף מוסר לאביה: איך לא חשבת עלינו, איך סמכת על אבא שלך שידאג לנו, לבנות שלך, איך זה שלא חסכת כסף ושמרת אותו לשעת צרה? שרי הודתה בינה לבין עצמה שהשאלות האלה הטרידו גם אותה מבטו של האב עבר אליה, אדם מפוחד שבין לילה מצא את עצמו נשלט בידי בנותיו, נותן את הדין על תמימותו ועל טיפשותו שרי, בפעם הראשונה, חרגה ממנהגה ולא זיכתה אותו בתגובה תומכת הוא התיישר על המיטה והביט נבוך באסתר שהחזירה לו מבט של בוז שרי הושיטה ידיה לאסתר, לחבק אותה, אך אסתר סילקה את ידיה יהיה בסדר, שרי הבטיחה, כרגע סבא מאוד כועס על אבא, אבל את יודעת שהוא לא ייתן לנו לגור במקום כזה, אולי הוא גם ימצא את האדם שגנב לו את היהלומים והכול יחזור להיות כמו קודם, את יודעת כמה הוא אוהב אותנו זה עניין של כמה ימים כמה ימים? אני לא יכולה להיות פה אפילו דקה! צרחה אסתר וגרמה לאימא שלה לחדול מעבודות הבית ולהיכנס בבהלה לחדר, איך אצליח לעבור כאן כמה ימים? אם אני אעלם לכם אל תחפשו אותי, כי יותר מכל דבר אחר בעולם אני רוצה למות לא רק שאיבדתי את כל החברים בגלל שעברנו לאזור חדש, עכשיו לא אוכל להזמין הביתה אף אחד מרוב בושה לא יהיו לי בחיים חברים אם אנחנו לא עוברים מפה תוך כמה ימים, אני בורחת, אל תחפשו אותי תנסי להירגע ביקשה אימה בקול שקט למה שאני אירגע, איך אפשר להירגע פה? אני רוצה להגיד כל מה שאני חושבת, אני לא אסתום את הפה כמוך רק כדי שאבא ירגיש טוב, לא מגיע לו להרגיש טוב היא צודקת אביה התערב, תני לה להוציא את אשר על ליבה, היא לא ה רעה בסיפור, האנשים שגנבו את היהלומים והביאו אותנו למצב הזה הם הרעים אנשים, אנשים, אנשים אסתר קטעה את דבריו של אביה , מה אתה מאשים אנשים ולא את עצמך? הגנבים יותר טובים ממך, הם בטח גנבו את הכסף כדי לדאוג לילדים שלהם לא כמוך, שלא דאגת לילדים שלך אתה לא יודע מה זה להיות אבא טוב, לא מילאת את החובה שלך כלפינו, סמכת על אבא שלך שידאג לנו ותראה לאן הבאת אותנו, אז אל תאשים אנשים בטיפשות שלך אסתר הביטה סביב החדר ותיעוב בעיניה הנה, למשל, עכשיו אני רוצה להיות לבד, איך בדיוק אני עושה את זה?! אביה המשיך לשבת על המיטה, שותק ומביט בשרי בהתנצלות מה אתה מבקש סליחה משרי? אסתר הלעיגה, כל הזמן רק שרי אתה צריך לבקש ממני סליחה שרי אוהבת תנאים כאלה, זה משפיע על המוזות שלה, היא תצייר לך ציורי רגשות מדהימים פה אסתר עשתה בידיה תנועת ציור מגוחכת, לא איכפת לה איפה גרים, העיקר שיש לה דפים וצבעים אני זאת שזקוקה להתנצלות על כך שלא אוכל להיות שחקנית מי ייקח שחקנית שגרה במחסן המעופש כזה? אסתר יצאה כשהיא טורקת שוב את דלת הארון שמיאנה להיסגר ובפעם הזו נכנעה למכה ונתלשה מהציר שהחזיק אותה לפחות היא כבר לא תפריע בכניסה ניסתה שרי לבדח מעט את אביה זה היום הראשון, אחרי שבוע זה יראה יותר קל אמר אביה שרי חשבה שגם אחרי עשר שנים זה לא יהיה קל היא טפחה לאביה על כתפו ויצאה למצוא לעצמה פינה שקטה בחוץ מאוחר יותר שכבה שרי על המיטה הזוגית לצד שתי אחיותיה מביטה בפניה השלוות של אסתר שלא נותרו בהן סימני הסערה לחייה היו סמוקות מעט מהחום ושפתיה היו צרות ואדמדמות גם עכשיו כשישנה פלא, חשבה שרי, שדווקא אסתר נרדמה מהר, בעוד היא עצמה מסתובבת מצד לצד במיטה, לא מסוגלת למצוא תנוחה נוחה ואולי אין זו אי הנוחות שמטרידה אותה, אלא המוח שקודם קיבל את המציאות החדשה כמות שהיא, ורק עתה מצא זמן לבודד מחשבה אחר מחשבה, בסדר ובעוצמות ששרי תוכל לשאת היא נשקה לאסתר מנצלת את שנתה אין סיכוי שאחותה תרשה לה או לכל אדם אחר לנשק אותה ותסתכן בכך ששאריות רוק יוותרו על פניה החלקות גם כשהיא אוכלת, היא מעדיפה למצוא לעצמה פינה רחוקה מכולם, כדי שאיש לא ינשוף על הארוחה שלה מעבר לדלת נשמעה התלחשות, אך דבריהם של הוריה נשמעו בבירור איך הם נכנסו לחדר מבלי שאף אחד ראה אותם? את היית כל היום בבית, אף אחד לא נכנס אלינו, וגם אם מישהו נכנס  איך הוא ידע איפה המפתח? שאל אביה אולי פעם לא שמת לב ומישהו ראה אותך? אף פעם לא החבאתי את המפתח של הכספת לפני שנעלתי את עצמי בחדר חוץ משנינו אף אחד לא ידע היכן מוסתר המפתח לרגע השתרר שקט, ואז אביה הוסיף, וזה גם מישהו שידע שבשבוע הקודם קנינו בכל הכסף שהיה לנו יהלומים זה מישהו שידע שאנחנו מתכוונים לברוח לאמריקה האחים שלך ידעו שאנחנו מתכוונים לברוח הם יודעים גם שקניתם יהלומים? לא גם לא הדודים שעובדים איתנו נכון שאף אחד חוץ מהאחים שלי לא יכול היה להיכנס לבית בלי בעיה, אבל אין סיכוי שהם גנבו את היהלומים אילו היו גונבים, הם היו מחזירים מייד הם לא היו צופים באבא שלי כשהוא זורק אותי כמו כלב מהבית, מבלי לעזור לי הם גם לא היו יכולים לראות את אבא שלי סובל הם לא הגנבים, אין סיכוי אל תדאג שלמה, עוד כמה ימים והכול יהיה בסדר עוד כמה ימים ואנחנו נחזור לבית של אבא שלך הוא לא ייתן לנו לגור בתנאים כאלה, במיוחד לא לשרי, אתה יודע כמה הוא קשור אליה ואוהב אותה לא, לצערי אני לא חושב שזה עניין של ימים אחדים, אלא אם כן הוא ימצא את היהלומים או את הגנב, אבל אין סיכוי שזה יקרה הוא שתק זמן מה, מסכן, כל החסכונות שלו הלכו אני עוד יכול לבנות את החיים שלי מחדש, אבל אבא שלי כבר לא צעיר הוא נאנח בקול הדבר הראשון שאני אעשה מחר בבוקר, יהיה להרחיק אותנו מהמקום הזה אני אלך לבקש הלוואה מהאחים שלי, אעזוב את איראן ואפתח לי עסק קטן בארהב, את יודעת, אני מכיר את השוק הזה, אני אצליח להסתדר מהר אני אלך ליצחק, אין לי כל כך אומץ ללכת לשמואל זו תהיה מעין הודאה שמה שקרה הוא עונש על שגזלתי אותך ממנו אני אנסה קודם ללכת ליצחק